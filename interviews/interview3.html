<!DOCTYPE html>

<html lang="ca">

<!-- [F] Meta properties definition -->
<head>

    <!-- Google tag (gtag.js) -->
    <script async src="https://www.googletagmanager.com/gtag/js?id=G-0DEGF0FML5"></script>
    <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'G-0DEGF0FML5');
    </script>

    <meta name="viewport" content="width=device-width, initial-scale=1" />
    <meta charset="UTF-8">
    <meta http-equiv="X-UA-Compatible" content="IE=edge">
    <link rel="stylesheet" href="../style.css" />
    <title>CiènciaFem</title>
    <link rel="icon" href="../images/favicon.png">
</head>


<!-- [F] Main element -->
<body>

    <div class="box">

        <div class="title">
            <a href="../"><img src="../images/logo.png" alt="logo"></a>
        </div>
                
        <div class="navbar">
            <div class="navbar_element">
                <a href="../">Inici</a>

                <label for="ent_btn">Entrevistes</label>

                <a href="../about_us/about_us.html">Nosaltres</a>
                
            </div>
            <input type="checkbox" id="ent_btn">
            <div class="navbar_element dropdown">                
                <a href="./interview1.html">Dra. Mercè Deumal</a>
                <a href="./interview2.html">Dra. Sònia Estradé</a>
                <div class="deactivated">Dra. Anna Maria Costa</div>
                <a href="./interview4.html">Dra. Assumpta Parreño</a>
                <div class="deactivated">A partir del 06/03</div>
                <div class="deactivated">A partir del 08/03</div>
            </div>
        </div>

        <!-- [F] Professor image, name and description -->
        <div>

            <!-- [F] Professor image -->
            <div class="column_img">
                <img class="interview_img" src="./images/profe3.jpg" alt="icon">
            </div>

            <!-- [F] Professor name and description -->
            <div class="column_title">
                <h1 class="interview_title">
                    Dra. Anna Maria Costa Arnau
                </h1>
                <h3 class="interview_subtitle">
                    Tornem a la Facultat de Química per entrevistar la Dra. Anna 
                    Maria Costa, professora agregada de la secció de Química 
                    Orgànica. Ens ha parlat sobre la seva recerca en citotoxines i 
                    noves vies de síntesi sostenibles, la seva trajectòria 
                    professional, el paper que juga voler ser mare a l’hora 
                    d’escollir una carrera científica i els canvis en l’educació 
                    actual.
                </h3>
            </div>

        </div>

        <div class="interview_box">

            <div class="description_box">
                <h5>
                    La Dra. Anna Maria Costa Arnau és professora agregada al 
                    departament de Química Orgànica de la Facultat de Química de la 
                    Universitat de Barcelona. La seva recerca inclou la síntesi de 
                    molècules bioactives amb activitat citotòxica, així com el 
                    desenvolupament de noves metodologies sostenibles per a la 
                    síntesi d’aquests compostos.<br/>
                    Va realitzar el seu doctorat a la Universitat de Barcelona i el 
                    seu <i>postdoc</i> a Filadèlfia, EEUU. Posteriorment, va 
                    aconseguir una plaça Ramón y Cajal. Actualment col·labora amb 
                    l'Institut de Biomedicina de la UB (IBUB). A més, és un 
                    membre actiu del Consell d’Estudis del Grau de Química.
                </h5>
            </div>

            <!-- [F] Interview date of publication -->
            <p class="interview_date">
                Publicat el 25 de febrer del 2023
            </p>

            <!-- [F] Interview content -->
            <div class="interview_body">

                <p><b>Com et descriuries?</b></p>
                <p>Des d’un punt de vista personal, professional, o tot?</p>
                    
                <p><b>Una mica de tot, com tu vegis.</b></p>
                <p>Soc una mica tímida. I des de sempre m’ha agradat molt la 
                    ciència, per la qual cosa suposo que soc curiosa – he tingut 
                    inquietud per aprendre.</p>
                <p>Més que “ser” em surten les coses que m’agraden: m’agrada molt 
                    llegir, m’agrada molt la natura, caminar per la muntanya, la 
                    flora, la fauna, fer fotos a ocells, a plantes – no soc molt 
                    bona fent fotos, voldria aprendre’n més–, m’agrada molt 
                    viatjar...</p>
                <p>I bé, em considero tímida: no soc molt extravertida, tinc pocs 
                    amics. Però soc molt amiga dels meus amics i de la família. Tinc 
                    dues filles, també. I em considero bona persona. Però suposo que 
                    tothom es considera així.</p>

                <p><b>En què consisteix la recerca que fas?</b></p>
                <p>Em dedico a vàries vessants. Fins ara m’he dedicat molt a la 
                    síntesi total de molècules bioactives, productes naturals, 
                    sobretot d’origen marí, que tenen activitat citotòxica. Els 
                    sintetitzem per estudiar-los més a fons. Però és complicat, 
                    sintetitzar una molècula d’aquestes tan grans. Aquesta és una de 
                    les línies d’investigació a les quals m’he dedicat molt.</p>
                <p>També fem metodologia, és a dir, desenvolupem mètodes per a 
                    trobar noves maneres de crear compostos. Això està lligat a la 
                    síntesi d’aquestes molècules. A vegades trobes, quan vols fer 
                    una síntesi d’aquest estil, que un pas no està descrit. I has 
                    d’inventar noves  maneres de crear enllaços carboni-carboni, per 
                    exemple. La metodologia ens ajuda en la síntesi. I la 
                    metodologia intentem, sobretot últimament, que sigui sostenible. 
                    Que no s’emprin compostos tòxics, per exemple... Bàsicament 
                    aquestes són les meves dues línies de recerca més importants.</p>
                    
                <p><b>Quina va ser la teva trajectòria per arribar on ets ara?</b></p>
                <p>Bé, doncs va ser bastant habitual, almenys pel que fa a la 
                    facultat de Química. Jo vaig acabar el grau – en aquell moment 
                    la llicenciatura – i, llavors, o te’n anaves a treballar o 
                    continuaves en recerca fent el que es deia la tesina, com el 
                    màster d’ara. Jo vaig estar un any fent la tesina, i aleshores 
                    vaig tenir l’oportunitat d’aconseguir una beca per fer el 
                    doctorat.</p>
                <p>I vaig estar fent el doctorat aquí, uns quatre o cinc anys. 
                    Després, com que a mi m’interessava la carrera acadèmica, me’n 
                    vaig anar a fer un <i>postdoc</i> a Filadèlfia, als Estats Units, 
                    durant un any i mig. Després vaig tornar aquí i vaig tenir la 
                    sort de tornar amb una plaça de professor ajudant – aquest tipus 
                    de plaça ara ja no existeix, però eren unes places interessants 
                    perquè podies gaudir-les tant un parell d’anys abans com després 
                    d’acabar el doctorat –. Jo vaig accedir a la plaça quan encara 
                    era a Filadèlfia i vaig tornar després aquí com a professora 
                    ajudant.</p>
                <p>Vaig aconseguir després una plaça Ramón y Cajal – que ara costen 
                    molt d’aconseguir – que era per quatre anys, cosa que em va 
                    donar una gran empenta, perquè significava tenir un sou raonable 
                    durant uns quatre anys aquí. Perquè fins llavors... bé, abans 
                    els contractes eren sempre d’un any, de dos... no us ho he 
                    explicat, però la meva beca de doctorat era de quatre anys però 
                    quan se’m va acabar, encara vaig trigar un temps a acabar la 
                    Tesi. L’últim any de doctorat vaig gaudir d’una plaça de 
                    professor associat, has de fer classes, poques, el sou és petit, 
                    però et permet acabar.</p>
                <p>Com deia, després de la Ramón y Cajal, vaig passar a ser 
                    professor lector, però al cap d’un any ja van sortir les 
                    oposicions i al final me les vaig treure. Això va ser el 2007: 
                    em vaig presentar a les primeres del 2006, no les vaig treure i 
                    finalment ho vaig aconseguir el 2007.</p>
                    
                <p><b>És tot un recorregut.</b></p>
                <p>És clar. L’edat a la qual entres, a la qual comences a 
                    estabilitzar-te, ha anat augmentant. Últimament crec que està 
                    tornant a baixar, potser perquè estem més conscienciats de 
                    contractar a gent jove que tingui més empenta. Però això ho 
                    veies, la gent entrava cada vegada amb edats que anaven pujant i 
                    pujant i pujant – fins que entra gent amb més de 40 anys a 
                    vegades – i llavors, bé, és complicat el tema. Sobretot per una 
                    dona, pels homes també, és clar, però sobretot per a les dones, 
                    que a una certa edat ens plantegem ser mares, passar per un 
                    embaràs, tenir la canalla i tot. Entrar amb aquesta edat és 
                    complicat. Ara potser la situació està millorant una mica.</p>
                    
                <p><b>Respecte el que has dit de ser dona, estar embarassada, etc. 
                    junt amb la carrera científica, com han interactuat aquestes 
                    dues situacions?</b></p>
                <p>Sí, sí. Les dones tenim aquesta “situació”, clar. Si volem tenir 
                    fills, l’edat ideal de tenir-los pot venir abans d’estar 
                    estabilitzada i pot ser complicat. Com m’ha afectat això? És més 
                    un neguit, saps? El neguit de “com ho planifico”. En el meu cas, 
                    jo tinc dues nenes, la primera la vaig tenir el 2005 – és a dir, 
                    no estava estabilitzada, però vaig dir “no puc esperar, no?”. 
                    Clar, és un neguit que tens, com t’ho fas? Com trobes el millor 
                    moment per tenir la canalla? No soc jo sola, és el punt clau per 
                    moltes dones.</p>
                    
                <p><b>Creus que en el món de la recerca és més comú aquest neguit?</b></p>
                <p>Sí. Tot i que també l’he vist en noies que acabaven la tesi i 
                    volien incorporar-se al mon laboral– normalment això es fa amb 
                    28-29 anys, però a vegades pel que sigui igual l’acabes amb uns 
                    quants més –. I clar, si aquest és el moment on t’has de 
                    plantejar anar a buscar una feina, hi ha empreses que, agafar 
                    una noia amb 32 anys, s’ho pensaran una mica. Hi ha empreses 
                    que et demanen si voldràs tenir fills. A mi m’ho han explicat, 
                    que l’empresa els hi pregunta quan volen tenir-ne. Això les 
                    condiciona, jo he vist a moltes noies dir “què faig?”. Sabent 
                    que es volen quedar embarassades, les opcions es redueixen.</p>
                <p>Les que escollim la carrera acadèmica no tenim aquest problema 
                    perquè, si et quedes embarassada, no et poden fer fora o no 
                    contractar. Això a les oposicions no es té en compte, però sí 
                    que, a vegades, crec que l’esforç que s’ha de fer per 
                    presentar-se a unes oposicions i arribar al final desanima a 
                    moltes dones. Perquè tenim altres prioritats, i és un esforç, 
                    estar-te aquí fins als trenta-llargs, sense una plaça permanent. 
                    I hi ha gent que decideix que tot aquest esforç no val la pena.</p>
                <p>I els números ho deuen explicar això. El percentatge de dones 
                    que fan el grau és més del 50%, penso, però mireu quantes 
                    professores permanents hi ha en cada secció. Són moltes menys. 
                    Diria que el nombre d’homes i dones que fan el doctorat està 
                    força igualat, però és en aquest punt on deixa de ser així. Per 
                    arribar a ser professor permanent te n’has d’anar uns quants 
                    anys fora, no cal que sigui lluny, pot ser a Madrid, però marxes 
                    del lloc on estàs. I la incertesa de tornar... perquè tornar no 
                    sempre és fàcil, has de trobar una plaça... tot això implica 
                    anys, i són els anys on es formen les famílies.</p>
                <p>A més, també hi intervé la parella – i això també ho pateixen 
                    els homes –, la parella hi ha d’estar també d’acord. O sigui, si 
                    te’n vas a l’estranger, això ho has de coordinar. Jo crec que 
                    part de la qüestió dels números [els percentatges d’homes i 
                    dones] és això: que hi ha un preu a pagar.</p>
                    
                <p><b>Creus que han canviat els <i>ratios</i> home-dona aquí?</b></p>
                <p>Jo crec que no. Diria que sempre hi ha hagut moltes noies al 
                    grau de química, i, a l’hora de fer la Tesi em sembla que també. 
                    Malauradament, crec que tampoc ha canviat el número de dones que 
                    acaben sent professores permanents. A la secció d’Orgànica, les 
                    dones les podem comptar amb els dits de la mà. És trist, però 
                    quan jo vaig entrar aquí hi havia quatre dones professores 
                    permanents. De les quatre, ara tres s’han jubilat, i n’hem 
                    entrat... tres. Continuem sent quatre! I de professors som uns 
                    27, continua havent-hi la mateixa desigualtat.</p>
                <p>I si em pregunteu per la manera de solucionar-ho, jo no crec que 
                    a les proves d’accés hi hagi un biaix – potser abans sí que hi 
                    era, no ho se – però crec que ara s’agafa a la persona més 
                    preparada. El problema és que les dones es desdiuen abans, ja no 
                    s’hi presenten, per múltiples circumstàncies. El camí és llarg, 
                    hi ha molts obstacles, i jo crec que a vegades tenim altres 
                    prioritats. O ho tenim més difícil per dedicar-nos de manera 
                    exclusiva a això, perquè implica una dedicació molt gran.</p>
                    
                <p><b>Llavors creus que la manera de millorar aquests <i>ratios</i> seria 
                    que la feina presenti més estabilitat?</b></p>
                <p>Seria donar facilitat a les dones, a les famílies, per poder 
                    compatibilitzar la cura del fill amb la feina. Quan el nen està 
                    malalt, etc. Tens el pare també, és clar, però al final moltes 
                    vegades encara continuem carregant tot això nosaltres.</p>
                <p>Calen ajudes, per exemple, més llars d’infants. Una llar 
                    d’infants aquí a la Facultat, per exemple... això, jo crec que 
                    alguns llocs ho deuen tenir. I ajudes en el sentit de que “[el 
                    nen] està malalt... amb qui el deixo?” això és fonamental. Jo 
                    visc allunyada de la meva família, a 40 km, i al poble on jo 
                    visc no hi tinc ningú. Llavors, quan les nenes es posaven 
                    malaltes, era un problema.. Per sort, en aquesta feina tens 
                    certa flexibilitat. Has de ser aquí per les classes, però si no 
                    tens classes, et pots quedar a treballar a casa. I això és cada 
                    vegada més fàcil. Per això, les ajudes haurien d’anar dirigides	
                    a facilitar aquesta logística, que d’alguna manera tinguessis un 
                    suport que et pogués ajudar en aquestes coses; més que als 
                    processos de selecció de la Universitat, aquests jo crec que ja 
                    són justos.</p>
                    
                <p><b>Què et va motivar a investigar? En quin moment dius “això és 
                    el que vull fer”?</b></p>
                <p>Jo no vaig planificar ser investigadora. De petita, no tenia la 
                    idea de ser investigadora. Sí que tenia curiositat, com us deia 
                    abans, i m’ha agradat sempre la ciència – a casa sempre havia 
                    fet coses, recordo algun experiment amb piles, amb plantes –, 
                    però l’objectiu de fer recerca, de petita, jo no me l’havia 
                    plantejat.</p>
                <p>Però t’hi vas trobant. Faig la carrera – jo tenia bones notes –, 
                    faig la tesina... per què vaig fer la tesina? En el moment 
                    d’acabar el grau no tenia una idea clara de què volia fer, però 
                    vaig tenir l’oportunitat de fer la tesina i em va semblar bé. 
                    Llavors vaig tenir ganes de continuar. Perquè fent la tesina, 
                    coneixes el món de la recerca a la universitat. Entres en un 
                    laboratori, on hi ha doctorands, i em va agradar. Després, com 
                    que tenia bona nota per demanar una beca, la vaig demanar. Però 
                    no vaig planificar res a llarg termini, simplement vaig anar 
                    encadenant una cosa amb una altra. I un cop estàs fent la tesi 
                    doctoral, et planteges el “jo ara quan acabi, què faig?”.</p>
                <p>Recordo anar a una entrevista a una empresa, però no tenia un 
                    interès especial en el món de l’empresa. M’agradava la 
                    investigació. La meva parella també estava en el món de la 
                    investigació i vàrem decidir anar a fer un <i>postdoc</i> junts als 
                    EEUU.  I en tornar va ser igual: vam tenir l’oportunitat de 
                    trobar una plaça aquí... Van sortint coses i, doncs, et vas 
                    quedant. La idea mai ha estat “vull ser professora a la 
                    Universitat”, no, simplement les circumstàncies m’hi han portat. 
                    De fet, podria haver acabat sent professora d’institut 
                    perfectament, perquè és veritat que la docència és una cosa que 
                    m’agrada, però la recerca també m’agrada molt.</p>
                <p>A vegades hi ha moments que et desanimes, on dius “no ho 
                    aconseguiré mai”. Anar-me’n a una empresa no em feia massa 
                    il·lusió, però ensenyar en un institut, com que a mi m’agradava 
                    la docència, doncs també era una sortida possible. I no ho vaig 
                    descartat mai.</p>
                    
                <p><b>Ja que has dit que t’agrada la docència i que hi estàs molt 
                    ficada, com veus el món de la ciència i l’educació actualment?</b></p>
                <p>Buf! Aquest sí que és un tema que el visc molt. També a través 
                    de les meves filles, que estan al batxillerat i a l’ESO. Jo crec 
                    que la societat va cap a una banda – no empitjora, però canvia –. 
                    Abans hi havia una cultura de l’esforç més gran, per molts motius, 
                    perquè no hi havia els recursos que hi ha ara. I, per tant, la 
                    cultura és diferent. Ara no hem de viure només per treballar, i això 
                    em sembla molt bé, però també implica que els estàndards de 
                    l’educació han baixat, el nivell dels estudiants que venen aquí ha 
                    baixat.</p>
                <p>És això bo o dolent? Bé, potser és més baix en certes coses, 
                    però tenen unes habilitats que potser abans no tenien. Però sí 
                    que crec que falta una mica la cultura de l’esforç. Potser ens 
                    hem d’adaptar a la nova situació, no la podem canviar.</p>
                <p>El grau també està canviant. Abans la carrera era fonamental, 
                    però ara ja no és tant la prioritat de la gent. Cosa que també 
                    és lícita, qui s’hi ha d’adaptar, potser, és la Universitat.</p>
                    
                <p><b>Potser també és degut al panorama laboral que hi ha ara?</b></p>
                <p>És clar. Potser també esteu una mica decebuts pel panorama 
                    laboral i els sous. Que dius “estudio molt, i què n’obtinc a 
                    canvi?”. És veritat. És que la societat canvia. Abans, tenir un 
                    grau et donava accés a una feina i a uns sous raonables que et 
                    permetien, per exemple, comprar-te una casa, etc., i ara potser 
                    no.</p>
                    
                <p><b>Donaries algun missatge a nenes i noies que vulguin ser 
                    científiques?</b></p>
                <p>Bé, el mateix que donaria a nois. Que si us agrada, insistiu-hi. 
                    A les meves filles els dic que triïn una cosa que els agradi. I 
                    que si una cosa els apassiona, tot serà més fàcil. Perquè, si 
                    fas una cosa que no t’agrada, tot és molt més complicat. Doncs 
                    això, tria alguna cosa que t’agradi i llavors treballa dur.</p>
                <p>I, concretament a les noies en la ciència, jo penso que cada 
                    vegada és més fàcil... però, en general, els diria que lluitin 
                    pels seus drets. Sí que me n’adono que hi ha molts 
                    micro-masclismes per tot arreu. Per què ens ho deixem fer, això? 
                    Encara hem de canviar moltes coses. No només els homes han de 
                    canviar, tots tenim coses molt assumides. A les noies, en 
                    general, que lluitin, encara que costarà molt.</p>
                <p>Ah!, i que creguin més en elles mateixes. Això els nois també, 
                    però ho veig sobretot en noies. Creure en les nostres 
                    possibilitats. Que si a mi m’ho haguessin dit de petita, tampoc 
                    crec que hagués fet res extraordinari, però hem de creure més en 
                    nosaltres mateixes. A l’Anna Maria de petita li hagués dit “tu 
                    pots”. Perquè a vegades ens falta autoestima, sobretot a les 
                    noies.</p>

            </div>
            
        </div>

        <div class="violet_box">
            <div class="link_icon">
                <a class="fa fa-web" href="https://www.ub.edu/ibub/" target="_blank">
                    <img src="../images/web_icon.png">
                </a>    
                <div>Institut de Biomedicina de la UB</div>
            </div>
            <div class="link_icon">
                <a class="fa fa-web" href="https://www.qo.ub.edu/sqo/ca/" target="_blank">
                    <img src="../images/web_icon.png">
                </a>    
                <div>Secció de Química Orgànica de la UB</div>
            </div>
            <p><br/>Imatge: Lluís Bosch, Laura Mola, Elena Petit, Mar Saladrigas, Jorge Esteban, Anna M. Costa, and Jaume Vilarrasa. <i>The Journal of Organic Chemistry</i> <i>82</i> (20) (2017): 11021-11034</p>
        </div>

        <div class="bottom_buttons">

            <a class="previous_button" href="./interview2.html">
                <h4>&laquo;&emsp;Dra. Sònia Estradé</h4>
            </a>
            <a class="next_button" href="./interview4.html">
                <h4>Dra. Assumpta Parreño&emsp;&raquo;</h4>
            </a>

        </div>
        
    </div>
    
    <div class="to -top" onClick="document.documentElement.scrollTo(0,0);">&#8679;</div>
    <div class="to -bottom" onClick="document.documentElement.scrollTo(0,document.body.scrollHeight);">&#8681;</div>

</body>

</html>
