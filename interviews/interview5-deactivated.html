<!DOCTYPE html>

<html lang="ca">

<!-- [F] Meta properties definition -->
<head>

    <!-- Google tag (gtag.js) -->
    <script async src="https://www.googletagmanager.com/gtag/js?id=G-LW5024FH46"></script>
    <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'G-LW5024FH46');
    </script>

    <meta name="viewport" content="width=device-width, initial-scale=1" />
    <meta charset="UTF-8">
    <meta http-equiv="X-UA-Compatible" content="IE=edge">
    <link rel="stylesheet" href="../style.css" />
    <title>CiènciaFem</title>
    <link rel="icon" href="../images/favicon.png">
</head>


<!-- [F] Main element -->
<body>

    <div class="box">

        <div class="title">
            <a href="../"><img src="../images/logo.png" alt="logo"></a>
        </div>
                
        <div class="navbar">
            <div class="navbar_element">
                <a href="../">Inici</a>

                <label for="ent_btn">Entrevistes</label>

                <a href="../about_us/about_us.html">Nosaltres</a>
                
            </div>
            <input type="checkbox" id="ent_btn">
            <div class="navbar_element dropdown">                
                <a href="./interview1.html">Dra. Mercè Deumal</a>
                <a href="./interview2.html">Dra. Sònia Estradé</a>
                <a href="./interview3.html">Dra. Anna Maria Costa</a>
                <div class="deactivated">Dra. Assumpta Parreño</div>
                <div class="deactivated">A partir del 08/03</div>
                <div class="deactivated">A partir del 08/03</div>
            </div>
        </div>

        <!-- [F] Professor image, name and description -->
        <div>

            <!-- [F] Professor image -->
            <div class="column_img">
                <img class="interview_img" src="./images/profe3.jpg" alt="icon">
            </div>

            <!-- [F] Professor name and description -->
            <div class="column_title">
                <h1 class="interview_title">
                    Dra. Assumpta Parreño García
                </h1>
                <h3 class="interview_subtitle">
                    Aquesta quarta entrevista ens la concedeix la Dra. Assumpta 
                    Parreño, professora associada del Departament de Física Quàntica i 
                    Astrofísica i directora adjunta de l'Institut de Ciències del 
                    Cosmos. Parlem sobre què la va motivar a ser científica, com 
                    van ser els seus inicis com a investigadora i quina és la seva 
                    línia d’investigació actual.
                </h3>
            </div>

        </div>

        <div class="interview_box">

            <div class="description_box">
                <h5>
                    La Dra. Assumpta Parreño és professora associada de la facultat 
                    de Física al Departament de Física Quàntica i Astrofísica de la 
                    Universitat de Barcelona. A més, és directora adjunta de 
                    l'Institut de Ciències del Cosmos de la Universitat de Barcelona 
                    (ICCUB) i és membre de la Comissió Acadèmica de doctorats de la 
                    facultat de Física. També forma part de la Col·laboració NPLQCD 
                    (<i>Nuclear Physics with Lattice QCD</i>), l'objectiu principal 
                    de la qual és fer prediccions per a l'estructura i les 
                    interaccions dels nuclis utilitzant el model de la CDQ 
                    (cromodinàmica quàntica). Des de 2018 presideix la Comissió de 
                    Diversitat, Equitat i Inclusió i és membre de la Comissió 
                    d'Igualtat de la Facultat de Física.<br/>
                    Part de la seva investigació es dedica a entendre la 
                    cromodinàmica quàntica. També treballa en la descripció dels 
                    processos d'interacció febles responsables de la desintegració 
                    dels hipernuclis, nuclis exòtics que a part de protons i 
                    neutrons contenen partícules anomenades hiperions.
                </h5>
            </div>

            <!-- [F] Interview date of publication -->
            <p class="interview_date">
                Publicat l'1 de març del 2023
            </p>

            <!-- [F] Interview content -->
            <div class="interview_body">

                <p><b>Et podries presentar, pels nostres lectors?</b></p>
                <p>Soc professora i investigadora de la Facultat de Física de la 
                    UB. Formo part de l'Institut de Ciències del Cosmos i ja fa 
                    uns anys que amb el Xavier Luri portem la direcció. Ell 
                    segueix sent director i jo soc la codirectora de l'Institut. 
                    També porto la comissió d'equitat, la <i>“Diversity, Equity 
                        and Inclusion Comission”</i> de l'Institut. De fet, vam 
                        formar nosaltres aquesta comissió – i hem fet prou coses, 
                        crec, i més que farem–. També porto la Comissió Acadèmica 
                        del Doctorat de Física, des de fa un any i poc. Porto 
                        massa cosa i això em treu molt de temps de cara a la 
                        recerca.</p>
                <p>I a nivell de recerca? Jo faig física nuclear, però més aviat 
                    una física nuclear que estaria a la interfície amb la física 
                    de partícules, és a dir, física hadrònica. Vaig començar a fer 
                    recerca de la mà de l'Àngels Ramos, qui em va dirigir la 
                    tesi. Vaig ser la seva primera estudiant, ens portem només 
                    set anys.</p>
                <p>En aquell moment, jo feia més física nuclear. Vaig fer la tesi 
                    sobre la desintegració d'hipernuclis, un tema que ella va 
                    portar del Canadà, de Vancouver, on va fer el <i>postdoc</i>. 
                    Llavors jo treballava amb nuclis estranys que es 
                    desintegraven feblement, els estudiàvem i fèiem models per 
                    descriure tot això. I bé, després, a poc a poc, he anat 
                    derivant més i més a una recerca més propera a la física 
                    hadrònica, però sempre en connexió amb processos nuclear. Fa 
                    bastants anys que estic en aquesta casa.</p> 

                <p><b>Què et va motivar per fer física?</b></p>
                <p>Jo soc una persona de ciència, sempre ho he estat. Des de ben 
                    petita m'agradaven les ‘mates’ i la física, encara que de fet, 
                    jo de molt jove volia ser astronauta, molt graciós. El que 
                    passa és que la meva família era una família bastant humil i 
                    no tenien els recursos, abans [enginyeria aeronàutica] només 
                    es feia a Madrid i no podien enviar-me allà.</p>
                <p>Llavors vaig pensar en fer física o mates. A la carrera de 
                    mates jo no li veia molt de futur, de cara a les sortides 
                    laborals. Era una altra època, no és com ara. Vaig pensar que 
                    la física tenia més sortides, i total, a la física el 90% 
                    són ‘mates’, és a dir, que tot bé.</p>
                <p>Ho tenia molt clar des de molt petita que m'agradaven els 
                    números, m'agradava la lògica, m'agradava tot el que es podia 
                    derivar i entendre sense ambigüitats. I llavors, quan 
                    s'entenia, les implicacions eren clares. I no em suposava cap 
                    esforç. Per tant, veia clar que havia d'anar per aquí. Hi ha 
                    molta gent que respon [a aquesta pregunta] dient: “per la 
                    curiositat, per saber les coses, etc.”. Jo crec que soc una 
                    persona curiosa, però no molt més curiosa que la majoria de 
                    la gent.</p> 
                
                <p><b>I la carrera va acabar sent el que t’esperaves?</b></p>
                <p>És clar, però és cert que al principi un sempre idealitza molt 
                    tot, i al final hi ha coses que són diferents a com les 
                    pensaves.</p> 
                <p>El primer, és que jo no sabia ben bé com estudiar a la 
                    carrera, cosa que crec que passa a la majoria dels 
                    estudiants que entren a la facultat. I això malgrat que vaig 
                    tenir durant els anys de batxillerat un professor de 
                    matemàtiques i física que era absolutament genial, que em va 
                    preparar molt bé i que em va motivar per fer aquesta carrera. 
                    Quan vaig entrar aquí, bé, jo evidentment venia de notes 
                    excel·lents, com la majoria de vosaltres, i el primer que et 
                    trobes a primer és un clatellot brutal, i és clar, això no 
                    era el que m’esperava.</p> 
                <p>També és que eren classes de cent i pico persones – a més, 
                    només amb un 10% de dones – i venia el professor, s’estava 
                    allà, feia la classe, se n’anava i hi havia poca interacció. 
                    Heu de pensar que era molt diferent a com és el grau ara, on 
                    hi ha més interacció. Si ara penseu que n’hi ha poca... 
                    imagineu-vos en la meva època.</p>
                <p>Sí que és veritat que vaig veure que els continguts sí que 
                    quadraven amb el que m’esperava, però la manera 
                    d’experimentar tot allò em resultava una mica seca, bastant 
                    àrdua. Llavors, la solució era crear grups de treball amb els 
                    estudiants per poder interactuar i poder discutir. Molt de 
                    tant en tant, un parell de cops al curs, pujàvem a veure el 
                    professor perquè ens il·luminés. Però sí que és veritat que 
                    al principi va costar. Així i tot, eren cinc anys de carrera, 
                    i quan un avançava i arribava a l’especialitat, la relació 
                    amb els professors es feia molt més propera, amb classes més 
                    reduïdes. Va ser durant els dos darrers anys que vaig saber 
                    el que realment volia fer.</p>
                <p>En aquella època la carrera era molt diferent. No hi havia 
                    treballs de final de grau, per exemple, encara que hi havia 
                    una cosa que s'anomenava el Diploma d’Estudis Avançats, però 
                    era després de la llicenciatura. El màxim al que podíem 
                    aspirar els estudiants era a parlar amb algun professor i 
                    proposar-li fer algun càlcul per familiaritzar-nos amb algun 
                    tema de recerca, però no hi havia tantes oportunitats, ni 
                    tantes pràctiques, com hi ha ara.</p> 

                <p><b>Llavors era en aquest Diploma on primer veies res més 
                    pràctic?</b></p>
                <p>Sí, el Diploma era com un títol més, com un equivalent al 
                    màster, però no obstant això no era tant seriós com el màster 
                    d’ara, per dir-ho d'alguna manera. Ara els màsters estan 
                    molt ben organitzats. Fins i tot us puc dir que els cursos 
                    de doctorat que vaig fer no tenien res a veure amb els 
                    màsters que es fan ara. Anaves allà i sí que hi havia 
                    classes que podien estar molt bé, els professors podien ser 
                    molt bons, però no hi havia el seguiment, l’avaluació, que hi 
                    ha ara amb els màsters.</p> 

                <p><b>Has mencionat que al curs nomes hi havia un 10% de dones. 
                    Com vas veure la dinàmica entre estudiants?</b></p> 
                <p>El que passa és que jo no soc molt típica en aquest sentit. 
                    Jo sempre he crescut envoltada de nois, fins i tot quan 
                    anava a l’escola, els meus amics més propers eren nois. 
                    Llavors venia a la facultat i l’ambient en què em trobava 
                    no m’era estrany. Tampoc em va influir massa. No soc un bon 
                    exemple en aquest sentit perquè estava ja molt acostumada a 
                    trobar-me en minoria al meu entorn.</p> 
                <p>De fet, durant la carrera, fins al tercer curs crec els meus 
                    amics eren tots nois. Sí que amb l’especialitat vaig 
                    posar-me més en contacte amb altres noies.</p> 

                <p><b>Vas tenir algun role model que influís en la teva carrera 
                    científica?</b></p> 
                <p>Durant el batxillerat tenia aquest professor de matemàtiques 
                    i física que per mi era increïble, el Juanjo Bailó Mastral. 
                    Ens motivava moltíssim i era molt bo. I després, quan vaig 
                    entrar aquí, “a la casa”, alguns professors i algunes 
                    professores sí que em van cridar l’atenció, perquè 
                    m’agradava molt com transmetien la informació. Per exemple, 
                    hi havia l’Eduard Salvador, professor del departament 
                    d'astronomia i astrofísica d'aquell temps, que ja no sé si 
                    el coneixereu, era el que ens explicava l'àlgebra seguint el 
                    Queysanne. A mi m’agradava molt com explicava. 
                <p>També hi havia la doctora [Maria Assumpció] Català [i Poch], 
                    que em va donar l’assignatura d’anàlisi matemàtic el primer 
                    any. Jo veia aquella senyora molt recta. Però més que ser 
                    un model per mi, perquè tampoc vam tenir gaire contacte, sí 
                    que admirava el fet que una dona hagués arribat tan lluny en 
                    el món de la física. Veure aquella dona allà sí que em feia 
                    creure que potser jo podia arribar-hi també. És el “si ella 
                    hi és jo potser també hi puc ser”. Aquella dona, amb la seva 
                    tenacitat i esforç, ens suggeria que potser érem poques 
                    dones a primer, però la majoria teníem la possibilitat de 
                    continuar i fer la nostra vida dins de la recerca.</p> 
                <p>El primer any hi havia només la doctora Català. El segon any 
                    ja van aparèixer algunes dones més, algunes joves donant la 
                    part de problemes. De fet, en les assignatures, la part de 
                    teoria era majoritàriament impartida per homes. Ja a quart, 
                    la Carme Jordi sí que em va impartir la teoria d'Astronomia, 
                    mentre que la Cesca Figueras  impartia les classes de 
                    problemes. També recordo la Teresa Castán a Mecànica 
                    Estadística. Veure aquestes dones sí que fa que t’animis més 
                    a dir “quan jo acabi també vull continuar”. I si elles ho 
                    estan fent, vol dir que hi ha oportunitats.</p> 

                <p><b>Aprofitant que estem tractant aquest tema, alguna vegada 
                    t’has sentit tractada diferent, discriminada, per ser dona 
                    en la carrera científica?</b></p> 
                <p>Discriminada per ser dona directament? No, diria que no.</p> 
                <p>Durant la carrera, jo personalment, no em vaig sentir 
                    discriminada per ser dona, o com a mínim, no ho vaig 
                    percebre. De fet, ser dona també pot ser un avantatge en un 
                    món que està dominat pels homes. Per exemple, si vas a una 
                    conferència i dones una xerrada i el 90 % són homes, la gent 
                    té tendència a recordar més allò que has explicat pel fet 
                    que és una singularitat. Ets com una <i>anomalia</i>. No sé 
                    si m’explico.</p> 
                <p>Jo crec que sempre que he demanat ajuda, durant la carrera 
                    els professors me l’han donada i no he percebut cap 
                    discriminació. Sí que és veritat que el llenguatge que 
                    s’utilitza, que s’utilitzava i que encara és present en 
                    algunes situacions és un llenguatge més <i>agressiu</i> del 
                    que les dones utilitzem o ens agrada en general. Llavors et 
                    pots sentir intimidada, per exemple, en respondre a una 
                    oferta de feina o en acostar-te a un professor, perquè 
                    creus que no encaixaries en un ambient que perceps com a 
                    molt més competitiu. Però un cop has superat això i saps 
                    que no t’has de deixar influenciar per aquesta manera de 
                    fer, jo crec que has d’aprofitar com a dona el fet que ets 
                    diferent perquè la gent recordi la teva feina, i seguir amb 
                    la teva recerca.</p> 
                <p>Això que no m’hagi sentit discriminada no vol dir que no 
                    hagi sentit comentaris desagradables, que és una cosa molt 
                    diferent. D’això n’he sentit, i molts, moltíssims. He après 
                    a no fer cas a aquest tipus de comentaris, però de vegades 
                    sí que m’he trobat maltractada en aquest sentit, de la 
                    mateixa manera que es senten dones fora de l'àmbit de la 
                    física.</p> 
                <p>Jo recordo una experiència que em va impactar molt, que va 
                    ser quan vaig començar el <i>postdoc</i> als Estats Units. 
                    Estava allà tota il·lusionada, acabava d’arribar-hi i 
                    estava molt orgullosa, i vaig rebre la visita d’un 
                    investigador espanyol a qui coneixia molt bé, un amic de 
                    fet. Era un investigador sènior a qui volia presentar els 
                    investigadors del nou grup on estava treballant. I li vaig 
                    presentar un investigador del centre molt reconegut també, 
                    i va resultar que ells ja es coneixien del passat. Llavors 
                    l'únic comentari que em va fer l’investigador espanyol va 
                    ser “no us queixareu, que us heu portat una noia guapa cap 
                    aquí”. Un comentari així, avui dia, no s'hauria permès, 
                    però en aquella època era força normal. Jo coneixia a 
                    aquella persona i sabia que no ho feia amb mala intenció, 
                    era la seva manera de parlar, però vaig pensar ‘per què ha 
                    dit això?’, ‘per què no ha dit “no us queixareu, que us heu 
                    portat una bona científica, o una bona investigadora”?’. 
                    Això és el que ells realment veuen quan et coneixen? I 
                    l’investigador d’allà no sabia quina cara posar. Em va 
                    <i>sentar</i> molt malament. Comentaris com aquests, molts.</p> 
                <p>També, quan feia la carrera em van fer comentaris que no em 
                    van agradar, sobre el meu físic, coses que són totalment 
                    reprotxables ara, algunes fins i tot denunciables, però en 
                    aquella època aprenies a no donar-hi importància. Trobo 
                    molt bé que no es tolerin aquests comentaris ara.</p> 

                <p><b>Has dit que “ser una dona en el camp de la física es una 
                    singularitat”. Voldries elaborar més al respecte?</b></p> 
                <p>Bé. Sí. Cada cop ho és menys, i fem esforços perquè no sigui 
                    així, però encara ho som, especialment en alguns camps de 
                    la física. La prova està en què a mesura que vas avançant 
                    en la carrera científica i que t'apropes a les posicions de 
                    més responsabilitat hi ha un dèficit de dones molt clar. 
                    Fem esforços per arribar al màxim nombre de dones possible 
                    i per animar-les a sol·licitar algunes places, siguin de 
                    <i>postdoc</i> o de professorat, però tot i aquest esforç, 
                    encara no hem solucionat aquest desequilibri.</p> 
                <p>Això són coses que ens preocupen i que intentem millorar 
                    des de la Comissió d’Igualtat, i encara que n’estic molt 
                    contenta, encara hem de treballar molt en aquesta direcció. 
                    Per exemple, quan escrivim una oferta de feina, sigui de 
                    tipus postdoctoral o d'una posició més estable, hem 
                    d’assegurar-nos molt bé que aquell anunci no tingui un 
                    biaix o que la persona que el llegeixi no pugui percebre un 
                    to massa agressiu o competitiu, perquè les dones tenen 
                    tendència a pensar que no estan a l'alçada davant cert 
                    tipus d'ofertes. Hem de fer molta més feina perquè hi ha 
                    àrees de la física en aquesta casa on pràcticament no hi ha 
                    dones permanents.</p> 
                <p>Això és molt greu, si tu tens àrees on no hi ha dones 
                    permanents, és molt difícil que les estudiants s’hi 
                    interessin, perquè poden pensar de forma errònia que les 
                    dones no encaixen en aquell camp de recerca. I això passa, 
                    en àrees com la física teòrica o la d’altes energies – no 
                    l’experimental, sinó la teòrica – . Comparant, a nuclear 
                    som bastantes dones.</p> 
                <p>Des del DEIC [<i>Diversity, Equity and Inclusion 
                    Comission</i>] del ICC [Institut de Ciències del Cosmos], 
                    també intentem ajudar a les estudiants que fan un màster i 
                    que volen fer un doctorat, facilitant l'accés a ajuts 
                    durant aquesta transició. De vegades, és necessària una 
                    mica de discriminació positiva per fer que les coses 
                    canviïn.</p> 

                <p><b>I com esperes que canviï aquesta situació en el futur?</b></p> 
                <p>Jo soc positiva en aquest sentit. Crec que sí que canviarà. 
                    Veig el nombre de dones que ara entren a la facultat – i 
                    fins i tot les interessades a fer un màster o fer un 
                    doctorat, encara que no sigui aquí –, i va en augment. No 
                    tota la societat, però part, està entenent que de vegades 
                    és necessari implementar unes mesures de discriminació 
                    positiva puntuals per millorar certes àrees. I malgrat que 
                    ens trobem amb persones que s'oposen a aquesta mena de 
                    mesures, en general la impressió que tinc és que la 
                    societat entén la situació i que poc a poc s'implementen 
                    mesures que ens portaran a una situació més equilibrada.</p> 
                <p>Moltes de les tasques que fem per millorar la situació 
                    representen una feina addicional per les dones, i 
                    repercuteixen en la nostra recerca, perquè són moltes hores 
                    de dedicació i som poques dones. Estem en tribunals per 
                    reduir biaixos en les discussions, en comitès, 
                    associacions, i això ens treu temps de recerca, quan al 
                    final els números de recerca són els que compten. Tota 
                    aquesta tasca ens pot penalitzar, perquè estem dedicant una 
                    sèrie d’hores perquè la situació millori. Per això, jo crec 
                    que aquesta feina s'ha de desenvolupar principalment per 
                    part d’investigadores que ja han aconseguit arribar a un 
                    cert nivell a la seva carrera professional, persones que, a 
                    banda, tenen molta visibilitat.</p> 
                <p>Jo soc positiva en aquest sentit perquè veig que la situació 
                    millora. Encara estem malament, és veritat, però a poc a 
                    poc la cosa va canviant i crec que hem d’intentar retenir 
                    més noies aquí. En els últims anys he observat que hi ha 
                    centres europeus, amb  el mateix problema que nosaltres, i 
                    que tenen més facilitat per retenir i atreure a noies amb 
                    un bon currículum,  oferint beques per fer un doctorat per 
                    exemple. En aquest país els recursos són molt minsos, i 
                    això és un problema per tothom, siguis home o dona. Hem de 
                    demanar més recursos, però en particular demanar beques i 
                    contractes competitius que ens ajudin a retenir aquestes 
                    noies que volen seguir una carrera investigadora. A 
                    Alemanya, per exemple, és molt més barat fer una tesi 
                    doctoral, i tens finançament. Ells tenen un dèficit de 
                    dones encara més greu que el nostre en molts camps de la 
                    física, i per tant, si veuen una dona amb un bon 
                    currículum i interessada a anar cap allà i seguir 
                    formant-se o treballant, li ofereixen de seguida aquella 
                    possibilitat. I això està passant darrerament. Nosaltres 
                    no podem competir amb això si no tenim aquest nivell de 
                    finançament.</p> 
                <p>Estem veient canvis, però, en algunes beques predoctorals, 
                    com les que ofereix la Generalitat, que han incorporat 
                    recentment una component de gènere important, i en la 
                    sol·licitud hom pot argumentar sobre aquesta dimensió (si 
                    la sol·licitant i/o la directora son dones, si el grup 
                    receptor té un dèficit clar de dones, etc.). Per això dic 
                    que la situació és dolenta, però que poc a poc està 
                    canviant.</p> 

                <p><b>Quina es la vostra funció en el DEIC? I com es va 
                    organitzar?</b></p> 
                <p>El vam crear el 2018, poc després d’entrar jo com a 
                    co-directora de l’institut. El Xavi Luri, director de 
                    l’Institut de Ciències del Cosmos, és una persona molt 
                    preocupada per aquests temes, i sempre s'hi ha involucrat 
                    i ens ha recolzat. Vam crear el DEIC, que està composat 
                    per diferents persones, equilibrat no només en el nombre 
                    d'homes i dones, sinó també en procedència, comptant amb 
                    persones que provenen d'altres països, per exemple, perquè 
                    la diversitat és important.</p> 
                <p>Hem portat a terme diferents accions, com la redacció d'uns 
                    termes de referència o d'unes pautes en com actuar en 
                    comitès de selecció. Per exemple, si vols fer el que deia 
                    abans de contractar un <i>postdoc</i>, el comitè que el 
                    seleccioni ha d’estar el més equilibrat possible en quant 
                    a composició. També les preguntes que es facin no han de 
                    resultar discriminatòries, sigui per gènere, procedència, 
                    creences... i han de ser neutres, s’han de tenir en compte 
                    períodes de maternitat, paternitat... El que fem és 
                    assegurar-nos que sigui el més neutre possible i tingui 
                    el mínim biaix possible. També, per exemple, en aquestes 
                    beques de transició del màster cap al doctorat, s’ha de 
                    donar puntuació extra si la aplicant és una noia. Entre 
                    les feines que hem fet, una de molt important va ser la 
                    de participar en aquests comitès de selecció de 
                    <i>postdocs</i> de l'institut, on hi havia un 
                    representant del DEIC en cada un d’ells.</p> 
                <p>També fem molta difusió de la recerca. Vam muntar una 
                    activitat, un puzle, basada en una activitat del CERN, en 
                    la qual pots imprimir en 3D unes peces que representen 
                    quarks i antiquarks. Les fem servir per explicar el model 
                    estàndard, ja que només es poden encaixar si ho fas 
                    correctament, d’una manera específica. A més, portem 
                    l'activitat a la Festa de la Ciència de l’Ajuntament de 
                    Barcelona, o la de la UB, a centres cívics, instituts, etc. 
                    I jo sempre intento anar-hi, però sobretot sempre intento 
                    que hi hagi dones fent l'activitat, visibilitzar-nos i 
                    que puguem fer una mica de <i>role model</i>.</p> 
                <p>Al DEIC també tenim una cosa important, 
                    l'<i>ombudsperson</i>, persones a les quals els estudiants 
                    de màster o doctorat del nostre entorn poden acudir si 
                    pateixen algun problema de discriminació, assetjament, 
                    etc. Ens hem format en aquestes qüestions, a través de 
                    cursos de la universitat o externs, per tal de poder 
                    orientar a les persones afectades.</p> 

                <p><b>Abans has comentat que vas estar fent recerca a 
                    l’estranger. Has vist que la situació de gènere en la 
                    ciència sigui diferent a altres llocs on hagis estat?</b></p> 
                <p>Sí. I de fet, no estem tan malament com en altres països. 
                    En llocs com Alemanya tenen molt dèficit. Jo recordo que 
                    quan vaig arribar a Seattle de <i>postdoc</i>, com que a 
                    l’institut on m'havia incorporat rebia finançament des 
                    del  <i>Department of Energy</i>, hi havia moments en què 
                    havíem de presentar els nostres números [percentatge en 
                    gènere] a representants del DOE, i la veritat és que el 
                    número de dones allà era mínim. Abans d'entrar com a 
                    <i>postdoc</i>, en el grup on em vaig incorporar hi havia 
                    hagut una altra noia, i quan aquesta va marxar, hi vaig 
                    entrar jo. Òbviament et sorgeixen dubtes, et preguntes si 
                    has aconseguit aquesta plaça perquè ets una dona, 
                    substituint l’altra que havia marxat, o únicament per 
                    mèrits científics i acadèmics. Jo era l’única noia 
                    <i>postdoc</i> del grup allà, i en aquella època érem 
                    entre 6 i 7, depenent de l'any.</p> 
                <p>Comparant, i en el nostre camp, la situació als Estats 
                    Units era dolenta, a Alemanya també, a França potser no 
                    estava tan malament, tampoc a Itàlia. Així que, quan ho 
                    compares amb altres països, que sembla que han d’estar 
                    molt avançats en aquest tema, veus que a Espanya no ens 
                    trobem tan malament, malgrat ser preocupant.</p> 

                <p><b>En quant a dones en el mon de la recerca, hi ha res més 
                    que vulguis comentar?</b></p> 
                <p>Una cosa de la qual normalment sempre es parla és que per 
                    fer una carrera científica una ha de sacrificar moltes 
                    coses. I que com a dona has de sacrificar la família. 
                    Tenim exemples d’això, amb dones que per tenir una carrera 
                    realment exitosa van decidir renunciar a la família i 
                    dedicar-se exclusivament a la investigació. Però aquestes 
                    no són les situacions més comuns.</p> 
                <p>La majoria de nosaltres tenim família, tenim fills, i ho 
                    hem aconseguit compaginant-ho tot com hem pogut. És cert 
                    que normalment ho assolim més tard que la resta de la 
                    societat, però es pot fer. I cada vegada més les parelles 
                    entenen que el rol familiar l’han de fer tots dos. La 
                    primera persona que t’ha de recolzar i ajudar a tirar 
                    endavant és la teva parella. Després venen les 
                    institucions, com la UB, per exemple.</p> 
                <p>Crec que dins d’aquesta casa la majoria de dones podem dir 
                    que normalment els companys entenen molt bé la situació. 
                    Per exemple, mai m’han posat problemes per demanar donar 
                    classe a primera hora del matí, ni per demanar que no 
                    imparteixi docència a partir de les quatre de la tarda. 
                    Nosaltres, des del DEIC, també intentem que, per 
                    conciliació familiar, les reunions siguin totes abans de 
                    les cinc de la tarda. I jo diria que la universitat, 
                    almenys la nostra facultat, és un lloc que no ha donat 
                    problemes en aquest sentit. Almenys jo no n’he patit mai, 
                    i això ho agraeixo moltíssim als companys i companyes.</p> 

                <p><b>Una pregunta molt típica: quin missatge li donaries a 
                    les noies que entren al grau de física?</b></p> 
                <p>Una cosa que jo observo a primer – on dono problemes 
                    tutelats, que m’encanta – és que quan els faig sortir a 
                    la pissarra, les noies en general no surten. Aquest any 
                    ha estat especialment dur, tots els que sortien eren nois. 
                    Vaig estar parlant amb elles i els vaig dir “heu 
                    d’aprofitar quan teniu professors davant que us estimulen 
                    i us animen a participar per trencar aquesta barrera”, i 
                    que jo ho he viscut com a estudiant, que a mi em passava 
                    igual, també em feia vergonya. Jo pensava que no ho faria 
                    bé i que faria el ridícul.</p> 
                <p>Generalment, una noia té més por al fracàs, a no fer-ho 
                    perfecte. Jo els diria que aprofitin el fet que tenen 
                    professors i professores que estan allà, que estan 
                    disposats a ajudar-les, per deixar-se anar, per sortir a 
                    la pissarra, per participar a classe, per equivocar-se, 
                    que no passa absolutament res per equivocar-se. Que 
                    superin aquesta barrera, i que s'hi arrisquin més, perquè 
                    és l’única manera que amb els anys aconseguirem un canvi 
                    d'actitud, i potser llavors, allò que pot semblar massa 
                    arriscat o competitiu ara, ja no ho veiem així en un futur, 
                    creient-nos igualment capaces de fer una carrera 
                    científica.</p> 
                <p>I també els diria als nois que intentin posar-se en la 
                    situació de les noies, que això costa molt. Que intentin 
                    fer un esforç de parlar amb les noies i entendre per què 
                    de vegades tenen l’actitud que tenen.</p> 

                <p><b>Ens hem centrat molt en la qüestió del gènere i del 
                    teu rol al DEIC. Podries explicar-nos més sobre el que 
                    fas com a investigadora?</b></p> 
                <p>És clar! Jo vaig començar fent càlculs de desintegració 
                    hipernuclear amb models que descrivien la interacció 
                    feble entre els barions lambda i el nucleó. Es feien 
                    models i comparàvem els resultats dels càlculs amb els 
                    experiments, i així apreníem sobre la interacció feble 
                    entre barions. Però, poc a poc, vaig estar més 
                    interessada en veure si hi havia alguna manera de poder 
                    utilitzar la teoria fonamental de la interacció forta QCD 
                    per descriure els sistemes hadrònics i nuclears, en 
                    particular les interaccions entre dos barions. I aquesta 
                    és la línia principal de recerca que segueixo ara.</p> 
                <p>A la pràctica, bàsicament fem servir supercomputadors per 
                    simular la interacció forta entre hadrons. Això és molt 
                    rellevant sobretot quan vols estudiar sistemes dels quals 
                    no hi ha dades experimentals o n'hi ha molt poques. Per 
                    exemple, com hem vist a classe [a l’assignatura de Física 
                    Nuclear i de Partícules], la lambda forma part d'un 
                    conjunt de partícules, barions amb estranyesa, que es 
                    desintegren a través de la desintegració feble. Això vol 
                    dir que si tu vols fer experiments per estudiar com 
                    interaccionen fortament una lambda i una altra lambda, 
                    per exemple, tindràs molt poca estadística, perquè abans 
                    de mesurar la interacció forta ja t'han desaparegut, 
                    desintegrant-se. I és clar, els experiments que tracten 
                    aquest tipus d'interaccions son complicats i el nombre de 
                    dades és limitat. Com que en un ordinador podem programar 
                    la interacció que ens interessa, podem programar només la 
                    interacció forta, ignorant la feble. Hi ha mètodes per 
                    programar el lagrangià de QCD [<i>Quantum Chromodynamics</i>] 
                    en un superordinador i estudiar com dues partícules 
                    interaccionen fortament. És com simular un experiment 
                    <i>a mida</i> on has tret la component electromagnètica 
                    o la feble. Això és el que fem. És una recerca on hi ha 
                    molt de càlcul numèric, la física del model estàndard, 
                    QCD...</p>

            </div>
            
        </div>

        <div class="violet_box">
            <div class="link_icon">
                <a class="fa fa-web" href="https://aparreno.icc.ub.edu/home" target="_blank">
                    <img src="../images/web_icon.png">
                </a>    
                <div>Pàgina web personal</div>
            </div>
            <div class="link_icon">
                <a class="fa fa-web" href="https://www.ub.edu/nplqcd/" target="_blank">
                    <img src="../images/web_icon.png">
                </a>    
                <div>Web de Nuclear Physics with Lattice QCD</div>
            </div>
            <div class="link_icon">
                <a class="fa fa-web" href="https://icc.ub.edu/" target="_blank">
                    <img src="../images/web_icon.png">
                </a>    
                <div>Web de l'Institut de Ciències del Cosmos de la UB</div>
            </div>
            <p><br/>Imatge: Calabi grid &#169; Berkeley Center for Cosmological Physics</p>
        </div>

        <div class="bottom_buttons">

            <a class="previous_button" href="./interview3.html">
                <h4>&laquo;&emsp;Dra. Anna Maria Costa</h4>
            </a>
            <a class="aboutus_button" href="../about_us/about_us.html">
                <h4>Nosaltres</h4>
            </a>

        </div>
        
    </div>
    
    <div class="to -top" onClick="document.documentElement.scrollTo(0,0);">&#8679;</div>
    <div class="to -bottom" onClick="document.documentElement.scrollTo(0,document.body.scrollHeight);">&#8681;</div>

</body>

</html>
