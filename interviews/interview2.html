<!DOCTYPE html>

<html lang="ca">

<!-- [F] Meta properties definition -->
<head>

    <!-- Google tag (gtag.js) -->
    <script async src="https://www.googletagmanager.com/gtag/js?id=G-XC0RCVK8XW"></script>
    <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'G-XC0RCVK8XW');
    </script>

    <meta name="viewport" content="width=device-width, initial-scale=1" />
    <meta charset="UTF-8">
    <meta http-equiv="X-UA-Compatible" content="IE=edge">
    <link rel="stylesheet" href="../style.css" />
    <title>CiènciaFem</title>
    <link rel="icon" href="../images/favicon.png">
</head>


<!-- [F] Main element -->
<body>

    <div class="box">

        <img class="title" src="../images/logo.png" alt="logo">
                
        <div class="navbar">
            <div class="navbar_element">
                <a href="../index.html">Inici</a>

                <label for="ent_btn">Entrevistes</label>

                <a href="../about_us/about_us.html">Nosaltres</a>
                
            </div>
            <input type="checkbox" id="ent_btn">
            <div class="navbar_element dropdown">                
                <a href="./interview1.html">Dra. Mercè Deumal</a>
                <div class="deactivated">Dra. Sònia Estradé</div>
                <div class="deactivated">A partir del 25/02</div>
                <div class="deactivated">A partir de l'01/03</div>
                <div class="deactivated">A partir del 04/03</div>
                <div class="deactivated">A partir del 08/03</div>
            </div>
        </div>

        <!-- [F] Professor image, name and description -->
        <div>

            <!-- [F] Professor image -->
            <div class="column_img">
                <img class="interview_img" src="./images/profe2.jpg" alt="icon">
            </div>

            <!-- [F] Professor name and description -->
            <div class="column_title">
                <h1 class="interview_title">
                    Dra. Sònia Estradé Albiol
                </h1>
                <h3 class="interview_subtitle">
                    En la segona entrevista anem a la Facultat de Física 
                    per parlar amb la Dra. Sònia Estradé Albiol, professora 
                    agregada al departament d’Enginyeria Electrònica i 
                    Biomèdica, i investigadora en caracterització a la 
                    nanoescala. Ens explica com la facultat ha anat canviant 
                    en termes dels diversos grups feministes que s’hi han 
                    format, i el seu paper en aquest procés així com la 
                    confluència entre la seva carrera científica i la 
                    militància feminista. 
                </h3>
            </div>

        </div>

        <div class="interview_box">

            <div class="description_box">
                <h5>
                    La Dra. Sònia Estradé Albiol és professora agregada al 
                    departament d’Enginyeria Electrònica i Biomèdica aquí a 
                    la Universitat de Barcelona. La seva recerca es centra 
                    sobretot en física de l’estat sòlid i en caracterització a 
                    la nanoescala i, en particular, en el Big Data aplicat a 
                    l’espectroscòpia.<br/>
                    Té, a banda, una altra línia en la seva carrera més 
                    enfocada en ciència i gènere, filosofia de la ciència i 
                    educació de la ciència amb perspectiva feminista. Va estar 
                    entre les fundadores de l’Assemblea Feminista i ha estat 
                    presidenta de la Comissió d’Igualtat, entre altres 
                    organismes. També cal ressaltar que l’últim semestre va 
                    organitzar, i en part impartir, l’assignatura nova de 
                    Gènere, Ciència i Tecnologia al grau de Física.
                </h5>
            </div>

            <!-- [F] Interview date of publication -->
            <p class="interview_date">
                Publicat el 18 de febrer del 2023
            </p>

            <!-- [F] Interview content -->
            <div class="interview_body">

                <p><b>Què et va motivar a entrar en una carrera científica?</p></b>
                <p>No ho sé, realment no ho sé. Crec que em va semblar 
                    interessant, i em va semblar un repte. Se’m donaven bé les 
                    matemàtiques i la física. De fet vaig estar dubtant durant 
                    molt de temps entre física i filosofia —tinc gran amor per 
                    la filosofia, però al final, vaig acabar anant a aquella 
                    cosa que feien de les Olimpíades de Física i m’ho vaig 
                    passar molt bé, sobretot perquè hi va haver molta festa. I 
                    dins del meu cap es van com unir les dues coses i, 
                    llavors, vaig decidir fer Física.</p>

                <p><b>I com vas decidir que el que volies fer era física més 
                    aplicada, nanociència?</p></b>
                <p>A veure, jo vaig acabar la carrera en una altra època 
                    —realment en una altra era— en la qual hi havia bastants 
                    diners per a la recerca. Aleshores em vaig trobar que vaig 
                    acabar la carrera i tenia diferents ofertes de doctorats 
                    finançats, no perquè jo fos ‘superextraordinària’ sinó 
                    perquè, com us dic, era una altra era, un altre moment. I 
                    vaig decidir agafar allò que estava més relacionat amb les 
                    assignatures de la carrera que més m’havien agradat, que 
                    eren Quàntica, Òptica i Estat Sòlid. I el que més s’hi 
                    assemblava era justament això, la caracterització a la 
                    nano-escala, que fa servir fenòmens quàntics per 
                    caracteritzar d’una manera que no es òptica amb fotons però 
                    que és una òptica anàloga amb electrons; i el que es 
                    caracteritza són mostres d’estat sòlid. Llavors tenia 
                    aquesta triangulació de les tres parts de la carrera que 
                    més m’havien agradat.</p> 

                <p><b>Has dit que vas escollir la carrera com un repte. Ha 
                    acabat sent-ho?</p></b>
                <p>És un repte, és un repte. Jo crec que el repte més gran és 
                    conviure amb la incertesa en cadascuna de les etapes. O 
                    sigui, no tant la feina al dia a dia, que és bastant 
                    <i>guai</i>, tot i que a vegades sí que t’estanques i 
                    penses que no serveixes per a res. Però a vegades et surten 
                    les coses i et penses que ets la reina del mambo. O sigui, 
                    té aquestes pujades i baixades, però jo crec que el més 
                    difícil és això: saber conviure amb la incertesa de què és 
                    el que passarà en la següent etapa.</p>

                <p><b>Quins són els referents tant a nivell d’investigació com 
                    a nivell de temes de gènere, feminisme i filosofia?</p></b>
                <p>Per mi qui és un referent —i és com molt emotiu ara, va morir 
                    fa molt poc— és l’Albert Cornet. Sí, si hem de posar un 
                    referent en física posem l’Albert Cornet, pobre. I després, 
                    en la intersecció entre física i gènere, una autora —bé, he 
                    interaccionat amb ella, realment, tot i que no la conec, hi 
                    he interaccionat com a fan— és l’Evelyn Fox Keller, que té 
                    l’article de l’<i>Anomalia d’una dona en la física</i>. És 
                    un article que per mi va ser molt important. Quan era jove 
                    tenia la meva militància feminista per una banda i la meva 
                    tasca en física per una altra, i em costava integrar les 
                    dues coses i encaixar-les. I trobar aquestes pioneres, que 
                    van tenir una mirada feminista sobre la física, va ser 
                    important.</p> 

                <p><b>En aquesta línia, quan vas estudiar a la UB, no hi havia 
                    cap associació feminista, no?</p></b>
                <p>No.</p> 

                <p><b>Hi havia alguna altra mena d’agrupació similar?</p></b>
                <p>No, no... hi havia l’assemblea, òbviament.</p> 

                <p><b>I amb perspectiva de gènere no hi havia res?</p></b>
                <p>No, ni tan sols des del punt de vista institucional. Això va 
                    venir amb una llei que crec que deu ser del 2012, 
                    aproximadament, que és quan va haver-hi la 
                    obligatorietat que les universitats tinguessin una Unitat 
                    d’Igualtat. [Aquesta llei es troba en la constitució de la 
                    Comissió d’Igualtat de la Universitat de Barcelona, data 
                    del el 8 de març de 2007, en compliment de l’article 14 de 
                    la Llei 3/2007, LOI]. I a partir d’aquí es van fer també les 
                    comissions d’igualtat de centre, que és una cosa bastant 
                    única de la UB, que té aquesta estructura desplegada pels 
                    centres de comissions d’igualtat —també perquè la UB és 
                    enorme—. Però això és relativament recent, sí.</p> 

                <p><b>Vas ser membre fundadora de l’Assemblea Feminista. Com es 
                    va formar?</p></b>
                <p>Bé, bàsicament, qui va tenir la idea política de muntar això 
                    va ser la Dolo Pulido, però he de dir que a la primera 
                    reunió l’única persona del PDI que hi va anar vaig ser jo. 
                    La idea era muntar la vaga feminista del 8 de març del 
                    2018. I el personal de la UB vam decidir que ens 
                    mobilitzaríem per muntar aquella vaga i per a tenir una 
                    incidència política feminista sobre la institució. La Dolo 
                    Pulido, que és PAS al rectorat, —és una de les persones que 
                    està, per exemple, darrere de les manifestacions del 8 de 
                    març a Barcelona— tenia molt clara la idea de com podíem 
                    tenir un impacte. I res, ens vam organitzar bastanta gent 
                    i, després, vam veure que d’alguna manera podíem 
                    <i>hackejar</i> també els espais institucionals.</p>
                <p>I doncs, ens vam presentar al Claustre i a Consell de 
                    Govern, que son les estructures més oficials i que 
                    funcionen amb un marc mental molt clàssic. Aleshores ens 
                    vam infiltrar allà i allà estem, allà estem. Ara mateix 
                    soc representant de l’Assemblea Feminista al Consell de 
                    Govern de la UB.</p> 

                <p><b>I diries que estàs contenta amb l’activitat feminista 
                    que es dona a la UB?</p></b>
                <p>En quin sentit?</p> 

                <p><b>A nivell d’organització, de participació...</p></b>
                <p>A veure, realment estic molt contenta —tot i que hi tinc 
                    zero mèrit— del fet que hi hagi un grup feminista 
                    d’estudiantat a la facultat. Dona esperança i alegria, 
                    no? També he de dir que a la Unitat d’Igualtat hi ha 
                    gent que saben molt el que es fa, que tenen moltes ganes 
                    de treballar i fan les coses molt bé. En aquest sentit 
                    estic contenta. Però és veritat que això és contingent 
                    a les persones que hi hagi en cada moment en aquella 
                    posició. Perquè tampoc és que tinguin molt de pressupost 
                    ni que tinguin molt de <i>leverage</i> institucional. 
                    Depèn una mica de l’empenta de la persona que hi hagi... 
                    sí.</p> 

                <p><b>Sobre els percentatge de dones/homes a la facultat, 
                    tant en estudiantat com a docència, ens podries fer el 
                    recorregut de com han anat canviant al llarg de la teva 
                    trajectòria?</p></b>
                <p>Tinc una amiga, la Bea Cantero, que està dirigint una 
                    tesi d’una exestudiant de la facultat, la Gemma 
                    Viscasillas, que està estudiant justament això, els 
                    números. I hi ha algunes coses que criden bastant 
                    l’atenció: bàsicament no ens movem de números, sempre estem 
                    més o menys igual, estem superestancades. Som, bé, un 28%, 
                    aproximadament, de dones entre l’estudiantat.</p>
                <p>Pel que fa al PDI... doncs, és un desastre. Bé, va una mica 
                    per barris, però és un desastre total. 5% en física teòrica, 
                    o 7% en electrònica!</p> 

                <p><b>I això, a l’hora de decidir fer una carrera científica, 
                    va afectar en la teva decisió?</p></b>
                <p>És una pregunta complicada, eh. O sigui, sabeu allò que us 
                    deia que m’ha costat encaixar-ho? Doncs m’ha costat 
                    encaixar-ho. I jo he estat en reunions de 25 persones on 
                    era l’única dona o he estat fent classes de grups de 
                    pràctiques on eren tots nois i com que no ho veia... has 
                    d’aprendre a mirar-te la realitat d’una certa manera, 
                    perquè quan entres agafes la cultura del lloc, les maneres 
                    de fer i el discurs de la realitat de l’entorn. Aleshores, 
                    bé, fins i tot venint de ser una persona militant 
                    feminista, t’has de desconstruir com a persona que està en 
                    Física.</p> 

                <p><b>En aquest últim semestre has muntat la nova assignatura 
                    de Gènere, Ciència i Tecnologia en el Grau de Física. Què 
                    et va portar a dir ‘necessitem aquesta assignatura’ i a 
                    voler-la organitzar?</p></b>
                <p>A veure, necessitem aquesta assignatura. En realitat, 
                    necessitaríem que fos obligatòria, pel que us deia: perquè 
                    tenim una aculturació en Física, especialment, però també 
                    en carreres afins, que ens porta a un model que només 
                    beneficia a un tipus concret de persona. I crec que està bé 
                    no assumir aquest model d’una manera crítica i alhora, fins 
                    i tot si el volem assumir i si volem seguir amb el tipus de 
                    narrativa que se’ns ofereix, poder-la contextualitzar, no?</p> 
                <p>Perquè una cosa que trobo que passa molt en la praxis, és 
                    que tots els a priori epistemològics amb què fem les coses 
                    estan donats per sabuts; però en cap moment ens els donen 
                    d’una manera explícita ni ens preguntem si estem còmodes 
                    amb aquestes coordenades epistemològiques en les quals ens 
                    movem. Aleshores, crec que és important saber que no hi ha 
                    una única manera de fer les coses, i que la manera en què 
                    fem les coses no és neutre, ni és òbvia, ni és una cosa que 
                    no puguem qüestionar.</p> 

                <p><b>I ha estat difícil incloure l’assignatura en el programa, 
                    els òrgans oficials ho han facilitat?</p></b>
                <p>O sigui, no soc una persona a qui li espanti el conflicte, 
                    però he de dir que en aquest tema he tingut bastants 
                    conflictes...</p> 

                <p><b>I com ha estat impartir-la aquest semestre? I la recepció 
                    de l’estudiantat? Com ha estat el percentatge de gènere?</p></b> 

                <p>Hi havia bastants nois, en realitat, estava bastant 
                    equilibrat. Potser hi havia més gent racialitzada que en el 
                    comú de les assignatures, cosa que crida bastant l’atenció 
                    perquè normalment no en veiem gaire, de gent racialitzada. 
                    I, no sé, per mi ha estat una experiència molt bona, també 
                    per la persona amb qui he fet l’assignatura, la Míriam 
                    Comet, que és, bé, meravellosa. Tinc la sort d’estar-li 
                    dirigint la tesi i està sent una experiència boníssima. I 
                    crec que a l’assignatura s’hi ha fet un espai... el que al 
                    final ha costat, però s’hi ha fet un espai de debat i de 
                    confiança amb tothom. Tothom ha pogut aportar el seu punt 
                    de vista. Ha sigut una experiència molt bona, la veritat. 
                    Ja em puc jubilar.</p> 

                <p><b>Tornant a la teva recerca, quin consideres que és l’èxit 
                    que ressaltaries més de la teva carrera?</p></b>
                <p>El meu èxit —que és òbviament col·lectiu, però sí que és una 
                    cosa que s’ha anat construint des de la meva tesi i amb 
                    altres tesis que he anat dirigint posteriorment— és fer 
                    caracterització química i de propietats optoelectròniques 
                    amb una espectroscòpia que ens permet fer-ho de cada 
                    columna atòmica però, alhora, fer-ho de manera 
                    tridimensional per entendre els nano-objectes. I vam ser el 
                    grup pioner en fer això. És una cosa que involucra Física 
                    Computacional bastant avançada i que té bastanta utilitat 
                    després en nanociència. I és literalment un treball en equip 
                    perquè els primers experiments que vam fer per aconseguir 
                    aquestes dades eren de 24 o 48 hores en les quals tot el 
                    grup anàvem fent torns. És una cosa que no pots fer sol. I 
                    té física, una part més de disseny experimental, una de més 
                    computacional... està just a la frontera entre la física 
                    experimental i la física més teòrica.</p> 

                <p><b>Tenies alguns objectius concrets a l’inici de la carrera? 
                    Els has pogut complir?</p></b>
                <p>No em marcava objectius, en part per no posar-me pressió 
                    perquè no és una bona cosa. Cal anar etapa a etapa, i cada 
                    etapa et compra el bitllet per la següent. No pots 
                    planificar perquè, aleshores, les possibilitats que et 
                    deprimeixis o que t’agafi alguna cosa pel camí són més 
                    altes. Per això no vaig tenir molts objectius a llarg 
                    termini.</p>

                <p><b>Sobre el teu paper com a presidenta de la Comissió 
                    d’Igualtat de la Facultat de Física, ens en podries comentar 
                    alguna cosa?</p></b>
                <p>Aprofito per convidar-vos, a l’estudiantat en general, a la 
                    Comissió d’Igualtat, perquè tenim estudiantat de doctorat 
                    però no en tenim de grau ara mateix.</p>
                <p>Què s’hi tracta? Doncs tot el que ve. En èpoques anteriors, 
                    tot el que tenia a veure amb protocol passava per les 
                    comissions de centre. Això era una part una mica dura del 
                    càrrec. Ara no, ara està centralitzat. També hi ha un 
                    telèfon del protocol d’Igualtat: +34 690 052 987. Crec que 
                    és important que tothom el tingui a mà.</p>
                <p>I, què més fem? Doncs organitzem els actes del 8 de març. 
                    Aquest any, mira, primícia: serà el 13 de març a les 13:45h, 
                    després de classe vindrà la Barbara Biglia, que és una 
                    investigadora en Gènere, i ens parlarà de perspectiva de 
                    gènere en la ciència. També participem en la Unitat 
                    d’Igualtat de la UB. Estem en diferents grups de treball. 
                    Jo ara mateix estic en el grup de seguiment del III Pla 
                    d’igualtat, en el grup de treball LGBTI+ i en un grup per 
                    intentar demanar projectes i que ens donin ‘pasta’. I, 
                    després, en l’11 de febrer, com a Comissió d’Igualtat, no 
                    hi participem directament perquè normalment són els 
                    instituts de recerca els que s’auto-organitzen, però sí que 
                    els donem suport. O sigui, fem ‘festejos’, agafem les 
                    ‘desgràcies’, que diem, i fem feina amb la Unitat 
                    d’Igualtat, bàsicament.</p> 

                <p><b>I com compararies el que es fa a Catalunya o Espanya amb 
                    l’estranger, en temes de gènere?</p></b>
                <p>Jo crec que no hi ha Catalunya i Espanya, i l’estranger. Jo 
                    crec que hi ha com illes de gent. Hi ha gent, hi ha 
                    iniciatives, hi ha coses... però no crec que hi hagi una... 
                    O sigui, Europa sí que té una certa voluntat política de 
                    què hi hagi una acció coordinada per integrar més dones en 
                    Física. Crec que això també és el cas a Canadà, Estats 
                    Units, Austràlia... Però per la implementació de les 
                    polítiques, tampoc hi ha una sanció important al respecte. 
                    Sí que hi ha llocs on hi ha incentius.</p>
                <p>Per exemple, a Anglaterra hi ha el <a href="https://www.athenasd.org/">
                    programa Athena</a> que dona ‘pasta’ extra als instituts i 
                    grups de recerca si hi implementen una bona política de 
                    gènere. Això jo crec que és una bona pràctica. Però en 
                    general és el que us deia, com que no hi ha sancions, el 
                    que passa localment depèn una mica de qui hi ha a on.</p> 

                <p><b>Quin contacte hi ha amb altres organitzacions a altres 
                    llocs? Quan dius que hi ha una coordinació vols dir que 
                    contactes amb altres universitats a escala internacional?</p></b>
                <p>Sí, sí que s’opera a diferents nivells. Per exemple, la UB 
                    està en diferents xarxes d’universitats on sí que hi ha una 
                    component de polítiques d’igualtat i de gènere. Després, 
                    també hi ha diferents xarxes que s’han fet al voltant de 
                    projectes europeus, en concret de la intersecció entre 
                    perspectiva de gènere i Física. Tenim una col·laboració, 
                    per exemple, entre la Universitat i una de Berlin (la 
                    Universitat Lliure). També teníem col·laboració amb dues 
                    universitats de Regne Unit, que, bé, ara amb tot el tema 
                    del <i>Brexit</i> hi tenim menys col·laboració. I, també, 
                    amb dues universitats de Suècia: amb Uppsala i amb Estocolm.</p> 

                <p><b>Has comentat que hi havia un percentatge major de gent 
                    racialitzada a l’assignatura de Gènere respecte d’altres i 
                    que treballes en grups LGBTIQA+.</p></b>
                <p><b>El feminisme que es dona a la UB, creus que s’hauria de 
                    dirigir cap a un feminisme més transversal? Es tracta 
                    suficient aquest tema en els diferents grups feministes de 
                    la facultat?</p></b>
                <p>Aquí hi ha dos temes. Hi ha un tema d’interseccionalitat, 
                    que està clar que s’ha d’incorporar. No pots fer un 
                    feminisme que sigui només de les senyores cis blanques de 
                    classe alta perquè aleshores estàs reproduint una mica les 
                    opressions que tu mateixa estàs intentant treure’t del 
                    damunt. Però una altra cosa és que les senyores feministes 
                    ho haguem d’arreglar tot, que tampoc és <i>plan</i>. I 
                    aquesta és una guerra que sí que tenim a vegades a nivell 
                    institucional. Que és com: ‘ah, d’acord, voleu fer coses de 
                    feminisme?, doncs us posarem també les polítiques 
                    d'accessibilitat, les antiracistes, etc.’. I això jo crec 
                    que és un error, perquè es perd l’especificitat i la 
                    potència del que són les accions feministes.</p> 

                <p><b>Quin missatge donaries a les estudiants que entren a la 
                    carrera?</p></b>
                <p>Donaré un consell molt peculiar. La pregunta és típica, però 
                    la resposta serà rara: infiltreu-vos al sistema però no 
                    deixeu que el sistema s’infiltri en vosaltres.</p> 

                <p><b>I a tu mateixa quan eres més jove o quan vas entrar a la 
                    carrera?</p></b>
                <p>Em diria: anirà bé, sorprenentment anirà bé la cosa. Això és 
                    una cosa que només es pot saber <i>a posteriori</i>. És el 
                    que us deia abans, que a cada etapa has de tenir una mica 
                    de sort per continuar. És bastant estressant. Que no us ho 
                    dic per desanimar-vos.</p> 

                <p><b>Hauries fet alguna cosa diferent en la teva carrera 
                    laboral/acadèmica?</p></b>
                <p>No, crec que no, crec que no. Crec que hagués fet les classes 
                    molt diferents al principi, però penso que això tothom, no? 
                    Sí, crec que és una cosa on sí que noto, que no em sento 
                    especialment satisfeta de com vaig començar a fer les 
                    classes. Perquè entenc que la gent a Física ve buscant un 
                    repte i que has d’explicar coses complicades i tal, però 
                    l’objectiu no és demostrar ho <i>guai</i> que ets i <i>lo 
                    mucho que sabes y lo lista que eres</i>, sinó que la gent 
                    aprengui. Això els primers 2-3 anys crec que no ho vaig 
                    acabar de <i>pillar</i>. Però, bé, això és de les úniques 
                    coses, crec, de les qual em PENEDEIXO, així, en majúscules.</p> 

                <p><b>Això suposem que serviria com a recomanació que voldries 
                    donar a altres membres del professorat. Hi voldries afegir 
                    algun consell més?</p></b>
                <p>Bé, tampoc soc ningú per dir a altres ‘profes’ com fer les 
                    coses ni tampoc a altres investigadors/es. No em veig en 
                    condicions d’anar donant consells.</p> 

                <p><b>La conciliació familiar, és un tema que hagis viscut de 
                    prop? Com es porta aquí, a la facultat?</p></b>
                <p>Estaria molt bé que poguéssim implementar polítiques més 
                    decidides. Sí que hi ha una certa voluntat ara de muntar 
                    sales de cures, no només per l’alletament, sinó també per a 
                    gent que s’hagi de medicar o que necessiti parar una estona. 
                    Per posar una mica més la vida al centre, especialment en la 
                    universitat, en aquesta facultat.</p> 

                <p><b>Com posar una guarderia a la universitat.</p></b>
                <p>Sí clar, això forma part d’aquesta idea. També abandonar una 
                    mica el discurs, que la conciliació ve a ser una manera de 
                    facilitar que les senyores tinguin doble jornada. Això és 
                    un tema a evitar. Naturalitzar això i donar facilitats 
                    perquè passi... potser no és tan bona idea, trobo. Potser 
                    hauríem de començar a desmuntar algunes coses enlloc de 
                    posar <i>parches</i> per facilitar que les dones ho facin 
                    tot a tot arreu.</p> 

                <p><b>Ens podries parlar sobre la teva activitat com a 
                    presidenta de l’AMIT-CAT (Associació de Dones Investigadores 
                    i Tecnòlogues a Catalunya)?</p></b>
                <p>Sí, ahir vam tenir el congrés anual, que va ser el Congrés de 
                    Dones en Nanociència i Nanotecnologia. Vam tenir 80 dones, 
                    de les quals 30 van presentar xerrades. Els resultats en 
                    nanociència i nanotecnologia van ser... bé va ser un congrés 
                    d’un nivellaç màxim. Va anar superbé. I la veritat és que 
                    estic supercontenta ara, estic amb el <i>subidón</i> d’ahir.</p>
                <p>Quina és la idea rere aquests congressos temàtics de dones? 
                    Doncs facilitar una mica les xarxes de col·laboració i el 
                    saber què estan fent les companyes en camps similars. El 
                    primer congrés va ser generalista de Dones en Ciència — i a 
                    més, va ser online perquè va ser l’any de la pandèmia. L’any 
                    passat va ser de Dones en Enginyeria. Aquest any ha estat de 
                    Dones en Nanociència i Nanotecnologia. I l’any que ve farem 
                    medicina o alguna subdisciplina d’això. Perquè a l’AMIT-CAT 
                    tenim més o menys un terç d’associades que venen de Física, 
                    Enginyeria... més d’aquesta banda; un terç que venen més de 
                    Medicina i temes de biologia; i un terç de Ciències Socials 
                    i Humanitats. Doncs, per equilibrar una mica també.</p>
                <p>I l’altra cosa que fem és que donem un premi a treballs de 
                    Batxillerat sobre dones i ciència, i el nivell és bastant 
                    impressionant. A veure, és una tasca com de retorn a la 
                    societat, que està bé. Després, fem activitats de 
                    <i>mentoring</i>, que les comencem aquest any. Que el me 
                    <i>mentoring</i> també és un tema del qual en podem parlar. 
                    I, què més? Doncs estem en aquesta xarxa de diferents nodes 
                    locals, que estem en tot l’estat, estem bastant coordinades, 
                    podem fer una mica de <i>lobby</i> per canviar algunes coses 
                    de política de recerca...</p>
                <p>I torno al tema del <i>mentoring</i>, que és el que us deia: 
                    "entra al sistema però no deixis que el sistema entri en tu". 
                    Que, a vegades, el <i>mentoring</i> té aquesta cosa de 
                    “adapta’t a com es fan les coses, a la norma de <i>las cosas 
                        se hacen así</i> i, individualment, tu sobreviu 
                        adaptant-te a aquests codis”. Això està bé perquè et 
                        permet entrar-hi, però crec que a vegades li falta una 
                        mica de perspectiva crítica a la manera en què es fa el 
                        <i>mentoring</i>. O a vegades li en falta en general al 
                        feminisme liberal, que crec que està molt orientat a 
                        solucions individuals, i no tothom està situat amb les 
                        mateixes eines per tenir accés a aquestes solucions.</p>

                <p><b>El 2020 vas rebre la menció Maria Encarna Sanahuja Yll a 
                    l'excel·lència en la inclusió de la perspectiva de gènere en 
                    la pràctica docent. Què va significar per tu?</p></b>
                <p>Bé, va significar, per començar, <i>dinerillo</i> per fer 
                    recerca en Gènere, cosa que està molt bé. I també un 
                    reconeixement i un recolzament per la tasca. També un lloc 
                    des del qual parlar a la institució amb una mica més de pes. 
                    De tota manera, això dels premis... jo crec que tinc 
                    col·legues que potser s’ho mereixien més, però és així, és 
                    una mica una loteria. </p>
                <p>I la Maria Encarna Sanahuja era una professora de la UB, una 
                    pionera del feminisme.</p>

                <p><b>Sobre la qüestió del gènere en la ciència, com preveus que 
                    evolucioni en el futur? Veus possible el canvi?</p></b>
                <p>És una pregunta que, realment, necessitaria descarregar tota 
                    l’assignatura [de Gènere, Ciència i Tecnologia] per contextualitzar-la. A 
                    l’assignatura us parlava molt de [Pierre] Bourdieu i de 
                    l’<i>habitus</i> i tal. Clar, mentre estiguem en una 
                    societat on a la masculinitat se li doni aquest estatus de 
                    noblesa i de cosa que està per sobre, i la Física segueixi 
                    mantenint també aquest estatus de noblesa i de cosa que està 
                    per sobre, segurament seguirem amb una escassetat de dones. 
                    Estaria molt bé que poguéssim tenir unes quantes generacions 
                    de dones que no tinguessin interioritzada aquesta 
                    superioritat, aquesta supremacia masculina. Estaria molt bé. 
                    Potser aquest és el camí. I els senyors, que s’adaptin també, 
                    que se la treguin. És important. Per a les noies, en concret, 
                    estaria bé que tota aquesta part d’estructura, de veure el 
                    món, es desmuntés una mica.</p> 

                <p><b>Vols comentar també alguna cosa sobre la militància 
                    LGBTIQA+?</p></b>
                <p>Doncs, també estic en una associació —aprofito per fer 
                    propaganda—, que es diu <a href="https://prismaciencia.org/">PRISMA</a>, que és 
                    una associació estatal —tampoc som tanta gent si vas a mirar 
                    al conjunt de l’Estat— de gent LGBTIQA+ que ens dediquem a 
                    ciència i tecnologia.</p>
                <p>I vam fer, no fa gaire, un congrés aquí, a la UB. Vam 
                    desplegar la bandera <i>arcoíris</i> més gran a l’edifici 
                    històric amb diners del premi [M. Encarna Snahuja Yll]. I, 
                    bé, està bé, també com a interseccionalitat. A veure, he de 
                    dir que moltes vegades també estic en espais mixtes LGBTIQA+ 
                    perquè... va, ho diré: <i>lo gay no quita lo machirulo</i>. 
                    S’hi ha d’estar allà ‘picant pedra’. Però també tinc 
                    companys que són meravellosos, a PRISMA.</p> 

                <p><b>I alguna última cosa més de temes de ciència?</p></b>
                <p>De temes de ciència... Què voldria que sortís aquí? Doncs que 
                    sempre tenim TFGs. Sobretot en temes de programació, de Big 
                    Data aplicat a espectroscòpies, a desenvolupar eines 
                    computacionals per Física de l’Estat Sòlid, bàsicament. I 
                    si no, d’altres més experimentals, de realment anar a un 
                    microscopi electrònic i mirar-se una mostra. Que fem coses 
                    xules. I que ara ens ve instrumentació nova, ens venen 
                    joguines cares. Ens posem més o menys al nivell 
                    internacional pel que fa a instrumentació. I que és 
                    divertit, realment trobo que és una àrea de la física que 
                    és molt divertida: tota aquesta part d’estat sòlid i 
                    d’entendre quins àtoms tens i com estan posats. Que al 
                    final, mirant les propietats funcionals, després les podem 
                    fer servir per ‘N’ coses.</p>
                <p>Jo treballo amb la Francesca Piro. I res, que som un grup 
                    bastant maquet, sincerament. La gent està bastant a gust 
                    al nostre grup. Estic pescant, sense cap mena de vergonya. 
                    I els nostres col·laboradors i col·laboradores també tenim 
                    aquesta voluntat que també sigui gent que ens cau bé, apart 
                    que són supercracs.</p> 

            </div>
            
        </div>

        <div class="violet_box">
            <a href="https://www.athenasd.org/" target="_blank">
                <img class="icon" src="../images/web_icon.png">&emsp;Web d'ATHENA
            </a>
            <a href="https://prismaciencia.org/" target="_blank">
                <img class="icon" src="../images/web_icon.png">&emsp;Web de PRISMA
            </a>
            <a href="mailto: protocol.igualtat@ub.edu" target="_blank">
                <img class="icon" src="../images/gmail_icon.png">&emsp;Unitat d'Igualtat de la UB (690 052 987)
            </a>
            <p><br/>Imatge: Estrader, M., López-Ortega, A., Estradé, S. et al. "Robust antiferromagnetic coupling in hard-soft bi-magnetic core/shell nanoparticles." <i>Nat Commun</i> 4 (2013): 2960</p>
        </div>

        <div class="bottom_buttons">

            <a class="previous_button" href="./interview1.html">
                <h4>&laquo;&emsp;Dra. Mercè Deumal i Solé</h4>
            </a>

        </div>
    
    </div>

</body>

</html>
